Laygay sa Kristohanon nga Pamatan-on
I kag II Timoteo

Leader: Tinguhai nga indi ka mahikayan ni bisan sin-o tungod kay
pamatan-on ka,

People: Kundi magmanginsulondan ka sang mga tumoluo sa imo panghambal, pagginawi, paghigugma, pagtuo kag pagkaputli.

Leader: Magmaukod ka sa pagbasa sang mga Kasulatan sa mga tawo,
kag sa pagwali kag panudlo tubtob sa akon pag-abot.

People: Indi pagpatumbayai ang espirituhanon nga bugay nga yara sa imo, nga ginhatag sa imo sang pagtagna sang mga propeta kag sang pagtungtong sang mga katigulangan sang iglesia sang ila mga kamot sa imo.

Leader: Magmaukod ka sa paghimo sini nga mga butang, agod nga
ang imo pagtin-ad makit-an sang tanan.

People: Bantayi ang imo kaugalingon kag ang imo ginatudlo.

Leader: Padayuna ang paghimo sini nga mga butang, kay kon imo ini ginahimo, maluwas mo ang imo kaugalingon kag ang mga naga-pamati sa imo.

People: Likawi ang mga kailigbon sang pagkamatan-on, kag tinguhai ang pag-angkon sang pagkamatarong, pagtuo, paghigugma kag pag-hidait, upod sa ila nga tagipusoon nga nagapangayo sing bulig sa Ginoo.

Leader: Pero palayo ka sa binuang kag wala pulos nga pagsinuay. Nakahibalo ka gid nga ang masamputan sini amon ang mga pag-inaway.

People: Pero ikaw, tawo sang Dios, likawi ini nga mga butang. Himulati ang pagkamatarong, pagkadiosnon, pagtuo, paghigugma, pagbatas kag pagkalulo.

Leader: Dalagan ka sing maayo sa palumba sang pagtuo kag dag-a ang kabuhi. Gintawag ka sang Dios, sang pagpahayag mo sang imo pagtuo sa atubangan sang madamo nga mga saksi.

People: Karon ikaw, anak ko, magpakalig-on ka paagi sa grasya nga
nangin-aton sa paghiusa kay Kristo Hesus.