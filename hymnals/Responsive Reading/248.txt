Ang Pagkahalangdon sang Two
Salmo 8:1; Juan 3:1-3

Leader: O Ginoo, Ginoo namon, ang imo pagkahalangdon makita sa bug-os nga kalibutan! Ang imo himaya nagalambot tubtob sa ibabaw sang kalangitan.

People: Ginakanta ini sang mga lapsag kag mga kabataan. Nagpa-tindog ka sing pamakod batok sa imo mga kaaway sa pagtapna sang imo mga kontra kag mga kasumpong.

Leader: Kon magtangla ako sa langit nga imo ginhimo, sa bulan kag mga kabitoonan, nga imo ginbutang sa ila kaugalingon nga duog.

People: Ano gid bala ang tawo nga Imo sia dumdomon, ang ahaw nga
tawo nga Imo sia sapakon?

Leader: Pero ginhimo mo sia nga kuboskubos lamang sa imo, ginkoronahan mo sia sing himaya kag kadungganan.

People: Ginpagahom mo sia sa tanan nga imo gintuga.

Leader: Ginpadumala mo sia sa tanan nga mga butang, sa mga karnero kag mga baka, kag sa talunon man nga mga sapat.

People: Sa mga pispis kag mga isda, kag sa tanan nga tinuga sa
kadagatan.

Leader: O Ginoo, Ginoo namon, ang imo pagkahalangdon makita sa
bug-os nga kalibutan.

People: Talupangda ninyo kon daw ano ang paghigugma sang
Amay sa aton! Ang iya gugma para sa aton tama kadaku sa bagay nga gintawag kita nga mga anak sang Dios.

Leader: Mga hinigugma ko, karon mga anak na kita sang Dios, ugaling
indi pa maathag kon mangin-ano kita sa ulihi.

People: Pero nakahibalo kita nga kon magpahayag si Kristo, mangin-kaangay kita niya,

Leader: Kay makita naton ang iya matuod nga kinaugali.

People: Ang tagsatagsa nga may iya sini nga paglaom kay Kristo nagaputli ang iya kaugalingon subong nga si Kristo putli.