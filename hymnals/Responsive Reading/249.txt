Ang Kalipay sang Makasasala
Salmo 32

Leader: Bulahan ang tawo nga ang iya mga sala ginpatawad, nga ang
iya mga paglapas ginpanas.

People: Bulahan ang tawo nga wala ginasumbong sang Ginoo nga nakahimo sing malaut nga binuhatan, nga hilway sa tanan nga paglimbong.

Leader: Sang wala ko matuad ang akon mga sala, nagpalanghuyos
ako tungod sang akon paghibi sa bug-os nga adlaw.

People: Ginoo, ginsilutan mo ako sa adlaw kag gab-i.

Leader: Nawad-an gid ako sing kusog, subong sang tun-og nga ginpamala sang init sa tingadlaw.

People: Dayon ginkilala ko ang akon mga sala sa imo, wala ko gintago
ang akon mga kasaypan.

Gani ang imo matutom nga mga tawo dapat magpangamuyo
sa imo sa tion sang kinawad-on;

Leader: Kon may daku nga baha mag-abot nga nagasagana, indi ini
makalambot sa ila.

People: Ikaw ang akon palanaguan; Imo ako pagaluwason sa kalalatan.

Leader: Nagkanta ako sing mabaskog sang imo kaluwasan, kay Imo
ako ginaapinan.

People: "Ang Ginoo nagasiling, "Tudloan ko ikaw sang dalan nga paga-agyan; tudloan ko ikaw kag laygayan."

Leader: Indi ka magpatig-a sang imo ulo subong sang kabayo ukon mula, nga ginaanta paagi sa renda kag bokado, agod nga magtuman sila sa imo.

People: Tanan kamo nga mga matarong, magkalipay kag maghinug-yaw, tungod sang mga binuhatan sang Ginoo! Tanan kamo nga nagatuman sa iya, magsinggit sa kalipay!