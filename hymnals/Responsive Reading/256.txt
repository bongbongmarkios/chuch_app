Kristohanon nga Paglaom
Panal. 3:24, 26; Rom. 8:24-25; Heb 6:19; I Juan 3:3, I Pedro 1:3-5; Rom. 13

Leader: Nagsiling ako nga ang Ginoo amo ang tanan para sa akon,
tungod sini, magalaum ako sa iya.

People: Ang Ginoo maayo sa mga nagahulat sa iya, sa tanan nga nagapangita sa iya.

Leader: Kay sa sini nga paglaum naluwas kita. Pero kon makita naton ang aton ginalauman, ti indi na ina paglaum. Kay sin-o bala ang nagalaum sa iya nakita?

People: Pero kon nagalaum kita sa wala pa naton makita, ginahulat
naton ini nga may pagpailob.

Leader: Ini nga paglaum subong sang angkla sang aton kabuhi. Malig-on ini kag indi mahulag, kag nagasulod sa kurtina sang langitnon nga templo kag nagalambot sa nasulod nga santuaryo.

People: Ang tagsatagsa nga may iya sini nga paglaum kay Kristo nagpaputli sang iya kaugalingon subong nga si Kristo putli.

Leader: Magpasalamat kita sa Dios kag Amay sang aton Ginoong Hesu-Kristo! Tungod sang iya daku nga kaluoy, iya kita ginhatagan sing bag-o nga kabuhi paagi sa iya pagbanhaw kay Hesu-Kristo.

People: Naghatag ini sa aton sang buhi nga paglaum, gani nagapaabot kita sa pag-angkon sang bugana nga mga kaayuhan nga ginatigana para sa inyo didto sa langit sa diin indi sila madunot, ukon madag-taan, ukon maalimunaw.

Leader: Ini para sa inyo, nga ginatipigan sang gahom sang Dios paagi sa pagtuo, para sa kaluwasan nga madali na lang ipahayag sa katapusan nga panahon.

People: Kabay nga ang Dios nga ginagikanan sang paglaum, magpuno sa inyo sang bug-os nga kalipay kag paghidait paagi sa inyo pagtuo sa Iya, agod nga ang inyo paglaum magpadayon sa pagtubo paagi sa paghandum sang Espiritu Santo.