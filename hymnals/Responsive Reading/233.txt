Ang Pagkabanhaw ni Kristo
Mat. 28:1-10; I Cor. 15:20

Leader: Aga pa gid sang nahauna nga adlaw sang simana, sang tapos na ang adlaw nga inugpahuway, nagkadto si Maria Magdalena kag ang isa pa ka Maria sa pagtan-aw sang lulobngan.

People: Sa hinali naglinong sang mabaskog, kag ang isa ka anghel sang Ginoo nagkunsad halin sa langit. Iya ginpaligid ang bato nga naga-takop sang lulobngan kag iya ini ginpungkoan.

Leader: Ang iya dagway nagakirab subong sang kilat, kag ang iya bayo maputi gid kaayo.

People: Ang mga gwardya nagkulorog sa kakulba kag nanginsubong sila sang patay nga mga tawo.

Leader: Ang angel nagsiling sa mga babayi, "Indi kamo magkahad-lok. Nakahibalo ako nga ginpangita ninyo si Hesus nga ginlansang sa krus."

People: Wala sia diri. Nabanhaw sia, suno sa iya ginsiling. Dali kamo
diri kag tan-awa ang duog nga ginhamyangan sa iya.

Leader: Lakat kamo sa gilayon, kag sugiri ninyo ang iya mga gintuton-an "Nabanhaw sia, kag karon magauna sia sa inyo sa Galilea. Didto makita ninyo sia! Indi pagkalimti ang ginsiling ko sa inyo." 

People: Gani naghalin sila sa lulobngan nga nagadali-dali nga may kahadlok, pero puno sing kalipay, kag nagdalagan sila sa pagsugid sa iya mga gintuton-an.

Leader: Sa hinali ginsugata sila ni Hesus nga nagasiling, "Ang paghidait sa Inyo."

People: Nagpalapit sila kay Hesus, ginhakos nila ang iya mga tiil kag
nagsimba sila sa iya.

Leader: Si Hesus nagsiling sa ila, "Indi kamo magkahadlok. Lakat kamo kag sugiri ninyo ang akon mga utod nga lalaki nga mag kadto sila sa Galilea, kag didto makita nila ako."

People: Matuod gid nga si Kristo ginbanhaw gikan sa mga minatay, kag sia amo ang garantiya nga ang mga minatay pagabanhawon.