Ihatag Ko ang Akon Ginsaad
Salmo 116

Leader: Ginahigugma ko ang Ginoo, kay ginapamatian niya ang akon
mga pangamuyo.

People: Nagapamati sia sa akon sa tagsa ka tion nga magpanawag ako sa Iya, gani magapanawag ako sa iya samtang nagakabuhi ako.

Leader: Ang Ginoo maluloy-on kag maayo, ang aton Dios mainawaon.

People: Ang Ginoo naga-apin sang mga maluya, sang yara ako sa kata-
lagman, ginluwas niya ako.

Leader: Magsalig ka, O tagipusoon ko kay ang Ginoo nagmaayo sa
akon.

People: Ang Ginoo nagluwas sa akon sa kamatayon; ginpauntat niya
ang akon mga luha kag wala niya ako pag-ipalutos.

Leader: Ano bala ang mahatag ko sa Ginoo tungod sang tanan niya nga
kaayo sa akon?

People: Magadala ako sing halad nga ilimnon sa Ginoo, sa pagpasalamat sa iya sang pagluwas niya sa akon. Sa pagtilipon sang tanan niya nga mga tawo, hatagan ko sia sang akon ginsaad.

Leader: Daw ano kasakit para sa Ginoo, kon ang isa sang iya mga tawo
mapatay!

People: Alagad mo ako, O Ginoo, ginaalagad ko ikaw, subong sang
ginhimo sang akon iloy. Ginhilway mo ako.

Leader: Magadulot ako sa imo sang halad sang pagpasalamat kag
magapangamuyo ako sa imo

People: Sa pagtilipon sang tanan mo nga mga tawo, sa sulod sang imo templo sa Jerusalem, ihatag ko sa imo ang akon ginsaad. Dayawa ang Ginoo!