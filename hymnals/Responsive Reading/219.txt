Pangagda sa Pagdayaw
Salmo 100:1-5:67:3-7

Leader: Magkanta nga may kalipay sa Ginoo, O bug-os nga kalibutan!

People: Magsimba sa Ginoo sing masinadyahon; magpalapit sa
iya atubangan nga may malipayon nga ambahanon.

Leader: Indi pagkalimti nga ang Ginoo Dios! Ginhimo niya kita, kag
iya kita; iya kita mga tawo kag iya mga karnero.

People: Magsulod kamo sa iya templo nga may pagpasalamat, kag sa iya sangtuaryo nga may pagdayaw! Magpasalamat kamo kag magdayaw sa iya!

Leader: Ang Ginoo maayo; ang Iya gugma wala sing katapusan, kag ang Iya katutom nagapadayon sa tanan nga panahon.

People: Kabay nga ang mga katawuhan magdayaw sa imo, O Dios; kabay nga ang tanan nga mga katawuhan magdayaw sa imo!

Leader: Kabay nga magkasadya ang mga kapungsoran kag magkanta sa kalipay, kay ikaw nagahukom sing matarong sa mga katawuhan, kag nagatuytoy sa tanan nga mga kapungsoran.

People: Kabay ang mga katawuhan magdayaw sa imo, O Dios, kabay
ang tanan nga mga katawuhan magdayaw sa imo!

Leader: Ang duta nakapatubas; ang Dios, nga aton Dios, nagbendisyon
sa aton.

People: And Dios nagbendisyon sa aton; kabay nga ang tanan nga, mga tawo bisan diin magtahod sa iya.