Iglesia
Mat. 16:18-19; Bin. 2:41-42; I Cor. 12:27,12; Efeso 4:11-13; Col. 1:18

Leader: Kag ako nagasiling sa imo, ikaw si Pedro kag sa sini nga bato pagatukuron ko ang iglesia. Bisan ang gahom sang kamatayon indi makadaog sa iya.

People: Ihatag ko sa imo ang mga yabi sang Ginharian sang langit,

Leader: Kag kon ano ang imo ginadumilian sa duta pagadumilian man didto sa langit, kag kon ano ang imo ginatugotan sa duta pagatu-gutan man didto sa langit.

People: Madamo ang nagtuo sang mensahe kag nagpabautiso sila.

Leader: Sa sadto nga adlaw may mga tatlo ka libo ka mga tawo nga gindugang sa ila grupo.

People: Nagmaukod sila sa pagtuon sa mga ginatudlo sang mga apostoles, kag sa paghiliusa sa isa kag isa.

Leader: Nagmaukod man sila sa pagpangamuyo kag sa pagpakigbahin sa pagpamihakmihak sang tinapay.

People: Adlaw-adlaw gindugang sa ila sang Ginoo ang mga nagakalaluwas.

Leader: Karon, kamo tanan amo ang lawas ni Kristo, kag ang tagsa-tagsa sa inyo bahin sina nga lawas.

People: Bisan may madamo ini nga mga bahin, pero isa lang ini ka lawas.

Leader: Sia amo ang naghatag sang mga bugay sa mga tawo, ginpili niya ang iban nga mangin apostoles.

People: Ang iban nga manginpropeta, ang iban nga manginmanug-wali sang Maayong Balita, ang iban nga manginpastor kag manginmanunudlo.

Leader: Ginhimo niya ini sa pag-aman sang tanan nga mga tumoluo para sa buluhaton sang pag-alagad sa Dios, sa pagpalig-on sang lawas ni Kristo.

People: Kag madangat naton ang pag-isa sang aton pagtuo kag sang aton pagkilala sa anak sang Dios, kag manginhamtong kita nga mga tawo nga nakalambot sang talaksan sang bug-os nga kataason ni Kristo.

Leader: Sia ang ulo sang lawas nga amo ang iglesia. Sia amo ang gin-halinan sang kabuhi sini nga lawas. Sia amo ang panganay nga anak nga ginbanhaw gikan sa minatay, agod nga sia lamang ang mangin-nahauna sa tanan nga mga butang.