Kaadlawan sang Kabataan

Leader: Ang bata nagdaku kag nagbakod, nga napun-an sang kaaalam,
kag ang grasya sang Dios yara sa iya.

People: Tuig-tuig ang mga ginikanan ni Hesus nagakadto sa Jerusalem sa Piesta sang Pascua.

Leader: Sang dose na ka tuig ang edad ni Hesus nagpamiesta sila
subong sang kinaaandan nga ginahimo nila.

People: Sa tapos na ang piesta nagpauli sila, pero ang bata nga si Hesus nagpabilin sa Jerusalem nga wala matalupangdan sang iya ginikanan.

Leader: Naghunahona sila nga yara man lang sia upod sa ila mga kaupdanan kag sang nakapanglakaton na sila sing isa ka adlaw ginpangita nila sia sa ila mga paryente kag mga abyan.

People: Wala nila sia makita, gani nagbalik sila sa Jerusalem sa pagpangita sa iya.

Leader: Sa ikatlo nga adlaw nakita nila sia sa templo nga nagagpungko upod sa manunudlo nga Judio nga nagapamati kag nagapamangkot sa ila.

People: Ang tanan nga nakabati sa iya natingala gid sa iya kaalam
kag mga sabat.

Leader: Natingala ang iya ginikanan sang makita nila sia, kag ginsing-ganan sia sang iya iloy, "Noy, ngaa man nga ginhimo mo ini sa amon? Tan-awa bala, nalisdan kami ni tatay mo sa pagpangita sa imo."

People: Nagsabat sia sa ila, "ngaa bala nga ginpangita gid ninyo ko? Wala bala kamo makahibalo nga kinahanglan nga yara ako sa balay sang akon Amay?

Leader: Pero wala sila makahangop sang ginhambal niya sa ila.

People: Gani si Hesus nag-upod sa ila pabalik sa Nazaret, sa diin
nagmatinumanon sia sa ila.

Leader: Ang iya iloy nagtipig sini tanan sa iya tagipusoon.

People: Si Hesus nagdaku kag nagtubo sa kaalam kag nahamut-an sia sang Dios kag sang mga tawo.