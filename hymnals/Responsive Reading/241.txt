Ang Dalanon sang Kaalam
Job 28:12-13, 15, 20, 23, 28; Hul. 3:13-17; Santiago 1:5

Leader: Diin nagahalin ang kaalam? Diin kita makatuon sang pagha-
ngop?

People: Ang kaalam indi makita sa mga tawo, wala sing may nakahi-
balo sang iya matuodtuod nga kabilihanan.

Leader: Indi ini mabakal sang pilak ukon bulawan.

People: Karon, diin nagahalin ang kaalam? Diin kita makatuon sang
paghangop?

Leader: Ang Dios lamang ang nakahibalo sang alagyan, kon diin
makita ang kaalam

People: Ang Dios nagsiling sa mga tawo, "Agod magmaalam ka, dapat ka magkahadlok sa Dios. Agod makahangop ka, magtalikod ka sa malaut."

Leader: Malipayon ang tawo nga nakaagom sing kaalam kag pagha-
ngop.

People: Kay ang kaalam maayo pa sang sa pilak, kag mapuslanon pa
sang sa bulawan.

Leader: Ang kaalam malahalon pa sang sa mga alahas, kag ang tanan
mo nga mga pagkabutang indi makatupong sini.

People: Ang kaalam nagahatag sa imo sing malawig nga kabuhi,
manggad kag kadungganan.

Leader: Ang kaalam makahatag sa imo sing malipayon nga kabuhi
kag kalinong:

People: Kon may yara sa inyo nga kulang sa kaalam, dapat sia mag-pangamuyo sa Dios, kag ang Dios magahatag sini sa iya. Kay ang Dios maalwan kag nagahatag nga wala sing aligutgot sa tanan. 