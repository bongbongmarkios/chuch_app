Ang Kristohanon nga Panimalay
Gen. 2:18; Mat. 19:6; Efeso 5:22-25, 28, 33; 6:12, 14

Leader: Ang Ginoong Dios nagsiling, "Indi maayo nga ang tawo mag-isahanon lamang. Himuan ko sia sing kaupod nga bagay sa iya sa pagbulig sa iya.

People: Gani indi na sila duha, kundi isa. Kon amo, indi pagbulagon
sang tawo ang gintigayon sang Dios.

Leader: Mga asawa, magpasakop kamo sa inyo mga bana, subong nga sa Ginoo.

People: Kay ang bana may gahom sa Iya asawa, subong nga si Kristo
may gahom sa iglesia, kag si Kristo gid ang Manluluwas sang iglesia nga iya lawas.

Leader: Gani ang mga asawa dapat gid magpasakop sa ila mga bana,
subong nga ang iglesia nagapasakop kay kristo.

People: Mga bana, higugmaa ninyo ang inyo mga asawa, subong nga si Kristo naghigugma sang iglesia kag naghatag sang iya kabuhi tungod sa iya.

Leader: Ang mga bana dapat gid maghigugma sang ila mga asawa subong sang ila paghigugma sang ila kaugalingon nga lawas. Ang nagahigugma sang iya asawa nagahigugma sang iya kaugalingon.

People: Ang tagsa ka bana dapat maghigugma sang iya asawa subong sang iya kaugalingon, kag ang tagsa ka asawa dapat magtahod an iya bana.

Leader: Mga anak, inyo Kristohanon nga katungdanan ang pagtuman sa inyo mga ginikanan, kay amo ini ang nagakaigo. "Tahura ang imo amay kag iloy" amo ang nahauna nga sugo nga may dugang nga saad

People: Mga ginikanan, indi ninyo pagpaakiga ang inyo mga anak. Sa baylo, sagura sila sa Kristohanon nga pagtudlo kag pagdisiplina.
