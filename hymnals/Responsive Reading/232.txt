Ang Balaan nga Espiritu
Juan 14:16-18, 26; 16:7-14

Leader: Pangayuon ko sa Amay kag hatagan niya kamo sang isa ka Mananabang, ang Espiritu sang kamatuoran, nga magapabilin upod sa inyo sa walay katapusan.

People: Ang kalibutan indi makabaton sa Iya, kay ang kalibutan indi makakita ukon makakilala sa iya. Pero kilala ninyo sia, kay sia nagapabilin upod sa inyo kag nagakabuhi sa inyo.

Leader: Indi ko kamo pagbayaan nga mga ilo, kay magabalik ako sa inyo.

People: Ang Mananabang, ang Espiritu Santo nga ipadala sang Amay sa akon ngalan, magatudlo sa inyo sang tanan nga mga butang, kag magapahanumdom sia sa inyo sang tanan nga akon ginsiling sa inyo.

Leader: Maayo para sa inyo nga maglakat ako, kay kon indi ako mag-lakat, ang Mananabang indi magkari sa inyo. Pero kon makalakat ako, ipadala ko sia sa inyo.

People: Kag kon mag-abot sia, ipakilala niya sa mga tawo sang kali-butan nga nagsayop sila nahanungod sang sala, sang katarungan, kag sang paghukom

Leader: Nagsayop sila nahanungod sang sala, kay wala sing nagtuo sa akon;

People: Sang katarungan, kay ako magakadto sa Amay kag indi na kamo makakita sa akon;

Leader: Sang paghukom sang Dios, kay ang nagagahom sini nga kalibutan nahukman na.

People: May madamo pa ako nga inugsugid sa inyo, ugaling indi pa kamo sarang makahangop sini karon.

Leader: Pero kon mag-abot ang Espiritu sang kamatuoran, sia maga-tuytoy sa inyo sa bug-os nga kamatuoran. Ang iya ihambal indi iya, kundi magasugid sia sa inyo sang iya nabatian, kag magapa-hayag sia sang mga butang nga palaabuton.

People: Maghimaya sia sa akon, kay sia magabaton sang akon inug-siling kag iya ini ipahayag sa inyo.