Pangamuyo Agod Patawaron
Salmo 51:1-13, 17

Leader: Kaluoyi man ako, O Dios, tungod sang imo mapinadayunon
nga gugma.

People: Panasa ang akon mga sala, tungod sang imo daku nga kaluoy! Hugasi sing lubos ang akon kalautan, kag tinloi ako sa akon sala!

Leader: Ginaako ko ang akon mga kasaypanan kag ginakilala ko sa tanan
nga tion ang akon mga sala.

Leader: Nakasala ako sa imo, sa imo gid lang, kag ginhimo ko ang
ginapakalain mo.

People: Gani matarong ikaw sa imo paghukom sa akon; may katarungan ikaw sa pagkondenar sa akon.

Leader: Malaut ako halin sa tion nga ginbun-ag ako, halin pa sang
adlaw sang akon pagkatawo nangin makasasala ako.

People: Ang matutom nga tagipusoon amo ang imo ginapangita; pun-a
sang imo kaalam ang akon panghunahona.

Leader: Kuhaa ang akon sala, kag mangin matinlo ako; hugasi ako, kag
mangin putli pa ako sa yelo.

People: Pabatia ako sang mga kalipay kag kinasadya, kag bisan pa nga ginbali kag gindugmok mo ako, magakalipay ako liwat.

Leader: Piyunga ang imo mga mata sa akon sala kag panasa ang tanan
ko nga mga kalautan.

People: Tugaha sa akon O Dios, ang isa ka matinlo nga kasing kasing, kag hatagi ako sang isa ka bag-o kag mainunongon nga espiritu.

Leader: Indi ako pagtabuga sa imo atubangan, indi pagkuhaa sa akon
ang imo Espiritu Santo.

People: Iuli sa akon ang kalipay sang imo kaluwasan, kag himoa ang
akon espiritu nga magmatinumanon.

Leader: Dayon tudloan ko ang mga makasasala sang imo mga sugo,
kag magabalik sila sa imo.

Peopole: Ang akon halad, O Dios, amo ang mapinaubuson nga espiritu, ang mapinaubuson kag matinumanon nga tagiposoon indi mo pag-sikwayon.