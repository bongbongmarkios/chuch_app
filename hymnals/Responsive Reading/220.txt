Ang Himaya sang Dios sa Iya Gintuga Salmo 19 

Leader: Ang himaya sang Dios ginpahayag sing maathag sang kalangi- tan!  Ang langit nagapakita sang iya mga binuhatan 

People: Ang tagsa ka adlaw nagasugid sini sa madason nga adlaw, ang tagsa ka gab-i nagsulit sining madason nga gab-i. 

Leader: Wala sing pulong ukon tinaga nga ginagamit, wala sing gahod nga mabatian. 

People: Pero ang ila tingog nagatugob sa bug-os nga kalibutan, kag ang ila mga pulong nagapalambot sa mga ukbong sang duta. 

Leader: Didto sa langit naghimo ang Dios sing tolda para sa adlaw kaangay ini sang nobyo nga nagagwa sa iya balay, kaangay sang humalampang nga nagadali sa pagpalumba.

People: Nagasugod ini halin sa isa ka ukbong sang langit, kag nagalibot ini pakadto sa isa naman ka ukbong. Wala gid sing may makapangayo sa iya kainit. 

Leader: Ang kasugoan sang Ginoo himpit nagahatag ini sing bag-o nga kabuhi.

People: Ang sugo sang Ginoo masaligan, kag nagahatag ini sing kaalam sa mga nakulangan. 

Leader: Matarong ang mga pagsulondan sang Ginoo. Kag ang mga naga- tuman sini malipayon. 

People: Matarong gid ang Iya mga sugo, kag nagahatag sing paghangop sa hunahona. 

Leader: Ang pagsimba sa Ginoo maayo; magapadayon ini sa walay katubtoban.

People: Matarong ang mga paghukom sang Ginoo; wala Ini sing may ginapasulabi.

Leader: Halandum pa sila sang bulawan, bisan pa sang Sa pinakapuraw nga bulawan.

People: Matam-is pa sila sang Sa dugos,  bisan pa sang walay simbog nga dugos.

Leader: Ginatudloan nila ako nga Imo alagad, tungod sang akon pagtuman sini ginahatagan ako sing balos. 

People: Wala sing tawo nga makakita sang iya kaugalingon nga sayop; luwasa man ako sa tago nga mga kasaypanan!

Leader: Ipahilayo man ako sa hayag nga mga sala, indi ako pag- ipadaog sa ila. 

People: Kabay pa nga mabaton mo ang akon mga pulong kag panghunahona, O Ginoo nga akon dalangpan kag Manunubos!