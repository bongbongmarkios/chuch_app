Mga Pangulo sang Iglesia nga Takos Pagsundon
Efeso 4:11-12; I Tim. 4:11-16; II Tim. 3:15; II Cor. 4:7; 1 Pedro 4:10

Leader: Ginpili Niya ang iban nga mangin apostoles, ang iban nga manginpropeta, ang iban nga mangin manugwali sang Maayong Balita, ang iban nga mangin pastor kag manginmanunudlo.

People: Ginhimo Niya ini sa pag-aman sang tanan nga mga tumuluo para sa buluhaton sang pag-alagad sa Dios, sa pagpalig-on sang Lawas ni Kristo.

Leader: Isugo kag ipanudlo ini nga mga butang . Tinguhai nga indi ka mahikayan ni bisan sin-o tungod kay pamatan-on ka, kundi magmangin sulondan ka sang mga tumuluo sa imo panghambal, pagginawi, paghigugma, pagtuo kag pagkaputli.

People: Magmaukod ka sa pagbasa sang mga Kasulatan sa mga tawo,
kag sa pagwali kag pagpanudlo tubtob sa akon pag-abot.

Leader: Indi pagpatumbayai ang espirituhanon nga bugay nga yara sa imo, nga ginhatag sa imo sang pagtagna sang mga propeta kag sang pagtuntong sang mga katigulangan sang iglesia sang ila mga kamot sa imo.

People: Magmaukod ka sa paghimo sini nga mga butang agod nga
ang imo pagtin-ad makit-an sang tanan.

Leader: Bantayi ang imo kaugalingon kag ang imo ginatudlo. Pada-yuna ang paghimo sini nga mga butang, kay kon imo ini ginahimo, maluwas mo ang imo kaugalingon kag ang mga nagapamati sa imo.

People: Magtinguha ka nga mahamut-an sa atubangan sang Dios, subong isa ka manugpangabudlay nga wala nagakahuya sang Iya ginahimo, kundi nagatudlo sing husto sang mga pulong sang kamatuoran sang Dios.

Leader: Pero kami nga may espirituhanon nga manggad kaangay sang tibod nga duta, sa pagpakita nga ang labing daku nga gahom indi amon kundi iya sang Dios.

People: Subong maayo nga manugtatap sang nagakalainlain nga mga bugay sang Dios, ang tagsatagsa dapat maggamit sang Iya pinasahi nga bugay nga nabaton halin sa Dios para sa kaayuhan sang iban.