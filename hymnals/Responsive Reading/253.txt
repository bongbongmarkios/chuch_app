Maayo ang Magpasalamat
Salmo 92

Leader: Daw ano kaayo ang magpasalamat sa Ginoo, sa pagkanta sing
mga pagdayaw sa imo, O Dios nga Labing Mataas,

People: Sa pagbantala sang imo mapinadayunon nga gugma sa tagsa
ka aga, kag sang imo katutom sa tagsa ka gab-i.

Leader: Upod sa pagtukar sang de-kwerdas nga mga instrumento, kag
upod sa tukar sang arpa.

People: O Ginoo, ang imo gamhanan nga mga binuhatan nagapasadya sa akon, tungod sang imo ginhimo nagakanta ako sa kalipay.

Leader: Daw ano ka dalagko sang imo mga binuhatan, O Ginoo! Daw
ano kadalom sang imo mga panghunahona!

People: Amo ini ang indi mahibaluan sang buang-buang, ang indi
mahangpan sang balingag nga tawo.

Leade: Ayhan ang malaut magatubo subong sang hilamon, kag ayhan magauswag ang tanan nga naghimo sang kalautan; pero pagalag-lagon sila sing bug -os.

People: Kay ikaw, O Ginoo, ang labing gamhanan sa walay katubtoban.

Leader: Nahibaluan namon nga ang imo mga kaaway magakalamatay,
kag ang tanan nga mga malaut malutos.

People: Nakita ko ang pagkalutos sang akon mga kaaway, kag nabatian ko ang paghibi sang mga malaut.

Leader: Ang matarong magalambo subong sang mga palma, magatubo
sila subong sang sedro sang Libano.

People: Kaangay sila sang mga kahoy nga gintanom sa balay sang
Ginoo, nga nagalambo sa templo sang aton Dios.

Leader: Nga nagapamunga pa sa iya katigulangon.

People: Nagapakita ini nga ang Ginoo matarong, wala sing sayop sa
iya nga akon mangangapin.