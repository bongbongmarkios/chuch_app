Ang Diosnon nga Tawo
Salmo 1:15

Leader: Bulahan ang tawo nga nagasikway sang laygay sang mga ma-laut, nga wala nagasunod sa ginhimo sang mga makasasala, nga wala nagabuylog sa mga nagayaguta sa Dios.

People: Sa baylo, maluyag sia magbasa sang kasugoan sang Ginoo,
kag nagatuon sini sa adlaw kag gab-i.

Leader: Kaangay sia sang kahoy nga nagatubo sa higad sang sapa, nagapamunga ini sa nagakaigo nga panahon, kag ang iya mga dahon wala nagakalaya. Matigayon niya ang tanan nga iya ginahimo!

People: Pero indi kaangay sini ang mga malaut! Kaangay sila sang labhang nga ginapalid sang hangin. 

Leader: Ang mga malaut pagakondenahon sang Dios, ang mga maka-
sasala indi pag-isimpon sa mga matarong.

People: Ang Ginoo nagaapin sang matarong nga mga tao, pero ang
malaut mawala sing dayon.

Leader: O Ginoo, sin-o bala ang makapuyo sa imo templo? Sin-o bala ang makapabilin sa Sion, ang imo bukid nga balaan?

People: Ang Tawo nga nagatuman sa Dios sa tanan nga bagay, kag nagahimo sa gihapon sing matarong, nga nagahambal sing matuod kag tinagipusoon.

Leader: Wala sia nagabutang sa iban. Wala sia nagahimo sing malain sa iya mga abyan, kag wala naga patupato sing malain sa iya isigkatawo.

People: Indi sia mahamhaman sa pagpanaksi batok sa wala sing sala.
Ang tawo nga nagahimo sini indi gid malingkang.