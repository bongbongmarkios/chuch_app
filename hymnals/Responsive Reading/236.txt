Ang Nagatubo nga Kristohanon
Luc. 2:52; I Pedro 1:5-7; Fi1. 3:18-15; Col. 1:9-10; II Pedro 9:18

Leader: Si Hesus nagdaku kag nagtubo sa kaalam kag nahamut-an sia sang Dios kag sang mga tawo.

People: Tinguhaa ninyo nga idugang sa inyo pagtuo ang kaayo, kag sa kaayo ang ihibalo.

Leader: Sa ihibalo ang pagpugong sang kaugalingon, sa pagpugong sang kaugalingon ang pagbatas, sa pagbatas ang pagkadiosnon.

People: Sa pagkadiosnon ang kalulo, kag sa kalulo ang paghigugma.

Leader: Matuod gid, mga kautoran, wala ako nagahunahona nga malambot ko na ini, kundi ang akon ginahimo amo ang paglimot sang tinalikdan kag ang paghimulat sa paglambot sang ginaatu-bang ko.

People: Gani nagadalagan ako sing tadlong padulong sa lalambuton agod madaog ko ang premyo, nga amo ang pagtawag sang Dios paagi kay Kristo Hesus sa kabuhi sa langit.

Leader: Tanan kita nga hamtong na sa pagtuo magpanghunahona sing amo man. Pero kon ang iban sa inyo may tuhay nga panghunahona, ang Dios magapaathag sini sa inyo.

People: Tungod sini, pirme lang kami nagapangamuyo para sa inyo halin sa pagkabati namon nahanungod sa inyo. Ginapangayo namon sa Dios nga mahibal-an ninyo sing bug-os ang iya kabubut-on nga may kaalam kag paghangop nga ginahatag sang iya espiritu,

Leader: Agod nga sarang kamo magkabuhi suno sa kabubut-on sang Ginoo, kag ang inyo mga kabuhi mangin mabinungahon gid sa tanan nga sahi sang maayo nga mga buhat kag magatubo kamo sa inyo pagkilala sa Dios.

People: Magpadayon kamo sa pagtubo sa grasya kag pagkilala sang
aton Ginoo kag Manluluwas nga si Hesu-Kristo, Sa iya ang himaya,
karon kag sa gihapon.