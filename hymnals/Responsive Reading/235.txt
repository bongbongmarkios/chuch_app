Ang Ikaduha nga Pagkari ni Kristo
Bin, 1:11; Mat. 24:42, 44; I Tes. 4:16-17; Tito 2:11-13; I Juan 3:2

Leader: Ining Hesus nga ginkuha sa inyo kag gindala pa langit, maga-balik liwat sa amo man nga paagi nga nakita ninyo sia nga nagpa-langit.

People: Gani magbantay kamo, kay wala kamo makahibalo kon ano
nga adlaw maabot ang inyo Ginoo. Gani, maghanda man kamo, kay sa takna nga wala ninyo ginapaabot, ang Anak sang Tawo magakari.

Leader: Kay sa singgit sang pagmando, sa tingog sang arkanghel kag sa tunog sang trumpeta sang Dios, ang Ginoo gid magapanaog gikan sa langit.

People: Ang tanan nga nagkalamatay nga nagatuo kay Kristo paga-banhawon sing una.

Leader: Dayon kita nga mga buhi pa sadto nga tion pagatipunon upod sa ila sa mga panganod sa pagsugata sa Ginoo sa kahawaan. Ti, mangin kaupod kita sa Ginoo sing dayon.

People: Kay ginpahayag sang Dios ang iya grasya para sa kaluwasan
sang tanan nga mga tawo.

Leader: Ini nga grasya nagatudlo sa aton sa pagsikway sang pagkabuhi nga di-diosnon kag sang kalibutanon nga mga kailigbon, kag sa pag-kabuhi sa sining kalibutan nga may pagpugong sang kaugalingon, matarong kag diosnon.

People: Samtang nagapaabot kita sang bulahan nga adlaw nga aton ginalauman, nga ang himaya sang aton gamhanan nga Dios kag Manluluwas nga si Hesu-Kristo magapakita.

Leader: Mga hinigugma ko, karon mga anak na kita sang Dios, ugaling indi pa maathag kon mangin ano kita sa ulihi. Pero nakahibalo kita tanan nga nga kon magpahayag si Kristo, mangin kaangay kita niya, kay makita inyo pagkilala sa Dios.
naton ang iya matuod nga kinaugali.