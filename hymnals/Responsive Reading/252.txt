Paghiambitanay nga Kristohanon
Rom. 12:9-10,18,15-18; Gal. 6:2,10; I Juan 4:11

Leader: Kinahanglan ang paghigugma indi salimpapaw. Dumti ang
malaut kag himoa ang maayo.

People: Maghigugmaanay kamo sing mahirup subong mag-ulutod kay
Kristo, kag magtinahuray kamo.

Leader: Magbulig kamo sa mga kinahanglanon sang inyo mga utod
kag batuna sa inyo mga balay ang mga dumuluong.

People: Magkalipay kamo upod sa mga nagakalipay, kag maghibi upod
sa mga nagahibi.

Leade: Trataha ninyo sing alalangay ang isa kag isa. Indi kamo mag-pabugal, kundi batuna ninyo ang kubos nga hilikuton. Indi kamo maghunahona nga kamo inyo mga maalam.

People: Kon may maghimo sa inyo sing malaut, indi sia pagbalusi sing malaut, kundi tinguhai ang paghimo sang maayo sa atubangan sang mga tawo.

Leader: Himua ang masarangan ninyo sa pagkabuhi sing mahidaiton
upod sa tanan nga mga tawo.

People: Magbinuligay kamo sa pagdala sang mga palas-anon sang tagsatagsa, kag sa sini nga paagi matuman ninyo ang sugo ni Kristo.

Leader: Gani sa tagsa ka tion nga may kahigayunan kita, maghimo kita sing maayo sa tanan nga mga tawo kag labi na gid sa aton mga kautoran sa pagtuo.

People: Mga hinigugma, kon amo ini ang paghigugma sang Dios sa
aton, dapat man kita maghigugmaanay.