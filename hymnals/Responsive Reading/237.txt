Ang Matuodtuod nga Kalipay
Mat. 5:1-12

Leader: Sang makita ni Hesus ang mga nagadinugok nga mga tawo nagtaklad sia sa bakulod. Nagpalapit sa iya ang iya mga gintuton-an kag naglingkod sia sa pagtudlo sa ila sang masunod:

People: Bulahan ang mga nagakilala sang kinahanglan sang ila mga
kalag, kay ila ang Ginharian sang langit!

Leader: Bulahan ang mga nagakasubo, kay pagalipayon sila sang Dios!

People: Bulahan ang mga mapainubuson, kay magabaton sila sang ginsaad sang Dios!

Leader: Bulahan ang may daku nga handum nga magmatarong suno sa ginapaabot sang Dios, kay ang 

People: Bulahan ang mga maluluy-on, kay pagakaluoyan man sila
sang Dios!

Leader: Bulahan ang may putli nga tagipusoon, kay makita nila ang Dios!

People: Bulahan ang nagapaluntad sang paghidait sa tunga sang mga tawo, kay ang Dios magatawag sa ila nga Iya mga anak!

Leader: Bulahan ang mga ginahingabot tungod kay ginatuman nila ang ginapaabot sang Dios sa ila, kay ila ang Ginharian sang langit!

People: Bulahan kamo kon ang mga tawo magpasipala kag maghi-ngabot kag magbutangbotang sa inyo tungod kay kamo sumulunod ko.

Leader: Magakalipay kag maghinugyaw kamo, tungod kay daku ang inyo balos sa langit. Kay amo ini nga paghingabot ang naaguman sang mga propeta sang una.