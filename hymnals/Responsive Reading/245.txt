Ang Kahulugan sang Tugmaw 
Mat. 3:13-17; Rom. 6:4-6; Mat. 28:19-20

Leader: Karon nag-abot si Hesus sa Jordan halin sa Galilea, kag nagkadto sia kay Juan sa pagpabautiso.

People: Si Juan indi kuntani magbautiso sa Iya nga nagasiling, "Ako ang dapat magpabautiso sa imo, kag ikaw pa karon ang nagkari sa akon!"

Leader: Pero si Hesus nagsabat sa iya, "sige lang. Kay sa sini nga paagi ginatuman ta ang ginapaabot sang Dios." Gani nagpasugot si Juan.

People: Sang mabautisohan na si Hesus, nagtakas sia. Dayon ang langit nag-abri kag nakita niya ang Espiritu sang Dios nga nagkunsad subong sang isa ka pating kag naghapon sa ibabaw niya.

Leader: Kag may tingog gikan sa langit nga nagsiling, "Amo ini ang hinigugma ko nga Anak, nga akon nahamut-an"

People: Gani, sa aton pagpabautiso, ginlubong kita upod sa iya, kag nagpakig-ambit sang iya pagkamatay.

Leader: Agod nga, subong nga si Kristo ginbanhaw gikan sa minatay sang mahimayaon nga gahom sang Amay, kita man magkabuhi sang isa ka bag-o nga kabuhi! Kay kon nahiusa kita sa iya pagkamatay, sa amon man maghiusa kita upod sa iya, sa iya pagkabanhaw.

People: Kay nakahibalo kita nga ang aton daan nga kinaugali napatay
upod kay Kristo sa krus,

Leader: Agod nga malaglag ang gahom sang aton makasasala nga kinaugali, kag agod nga indi na kita mangin ulipon sang sala.

People: Sa amo man nga bagay kabiga ninyo ang inyo kaugalingon
subong nga patay sa sala.

Leader: Pero nagakabuhi sa Dios sa inyo paghiusa kay Kristo Hesus.

People: Gani, kadtoi ninyo ang tanan nga mga tawo sa bug-os nga
kalibutan kag himoa sila nga ang mga gintutun-an ko.

Leader: Bautisohi ninyo sila sa ngalan sang Amay kag sang Anak kag
sang Espiritu Santo.

People: Kag tudloi ninyo sila sa pagtuman sang tanan nga ginsugo ko
sa inyo.

Leader: Kag dumdoma gid ninyo ini! Magaupod ako sa inyo sa gihapon tubtob sa katapusan sang panahon.