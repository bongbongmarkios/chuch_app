Ang Dios nga Amay
Lucas 11:21; Cor. 8:6; salmo 103:13-14; Isa. 64:8; Mat. 7:9,11; 18:14;5:44-45, 48

Leader: Si Hesus nagsiling sa ila, "Magpangamuyo kamo subong sini: Amay, kabay nga pakabalaanon ang imo ngalan, kabay nga magkari ang imo Ginharian.

People: Sa aton may isa lamang ka Dios, ang Amay, nga amo ang nag-tuga sang tanan nga mga butang, kag kita nagakabuhi sa iya. Kay may isa lamang ka Ginoo, si Hesu Kristo, nga paagi sa iya gintuga ang tanan nga mga butang kag pangi sa iya kita nagakabuhi.

Leader: Subong nga ang Amay maluloy-on sa Iya mga kaanakan amo man ang Ginoo maluloy-on sa mga nagatahod sa Iya. Nakahibalo sia kon sa ano kita nahimo, ginadumdom niya nga kita yab-ok.

People: Pero ikaw ang amon Amay, O Ginoo. Lunang kami, kag ikaw ang maninihon. Ikaw ang nagtuga sa amon.

Leader: IMay amay bala nga magahatag sing bato sa iya anak nga nagapangayo sing tinapay?

People: Gani kon kamo nga mge malaut makahibalo maghatag sing maayo nga mga butang sa inyo kabataan, daw ano pa gid ang inyu Amay nga yara sa langit. Magahatag sia sing maayo nga mga butang sa mga nagapangayo sa Iya!

Leader: Subong man ang inyo Amay sa langit indi luyag nga ang isa sining magamay nga mga kabataan madula.

People: Karon nagasiling ako sa inyo: higugmaa ang inyo mga kaaway, kag magpangamuyo kamo para sa mga nagahingabot sa inyo.

Leader: Agod mangin anak kamo sang inyo Amay nga yara sa langit. Kay wala sing kapin kag kulang ang pagsilak niya sang iya adlaw sa mga malain kag mga maayo, kag pareho man lang ang iya paghatag sing ulan sa matarong kag di-matarong.

People: Gani, magmanginhimpit kamo, subong nga ang inyo Amay sa langit himpit