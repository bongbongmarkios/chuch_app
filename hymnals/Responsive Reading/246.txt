Ang Manluluwas Natawo
Lucas 2:1-14

Leader: Sadto nga panahon ang Emperador nga si Augusto nagmando nga ang tanan nga ginsakpan sang emperyo magpalista sang ila kaugalingon para sa senso.

People: Halin sa banwa sang Nazaret sa Galilea, si Jose nagpauli sa Judea, sa banwa nga ginatawag Bethlehem, sa diin natawo si Haring David.

Leader: Nagkadto sia didto kay sia kaliwat ni David.

People: Nagpalista sia upod kay Maria nga ginasaad nga mangin
asawa niya.

Leader: Nagabusong na si Maria, kag samtang didto sila sa Bethlehem nag-abot ang tion nga inugbata niya.

People: Nagbata sia sang iya panganay nga lalaki.

Leader: Ginputos niya ini sang lampin kag ginpahigda sa isa ka pasu-ngan kay wala na sing lugar para sa ila sa balay nga dalayunan.

People: Sadto nga duog may mga manugbantay sang karnero nga nagapulaw sa latagon sa bilog nga gab-i sa pagbanatay sang ila mga hayop.

Leader: Ang isa ka anghel sang Ginoo nagpakita sa ila, kag ang himaya sang Ginoo nagsilak sa ila.

People: Hinadlukan gid sila, pero ang anghel sang Ginoo nagsiling sa
ila, Indi kamo magkahadlok!

Leader: Kay nagkari ako sa pagdala sa inyo sing Maayong Balita nga magahatag sing daku nga kalipay sa tanan nga mga tawo .

People: Karon gid nga gab-i natawo sa banwa ni David ang Manluluwas, ang Kristo nga Ginoo!

Leader: "Amo ini ang tanda para sa inyo: makita ninyo ang isa ka bata nga naputos sang lampin kag nagahigda sa isa ka pasungan."

People: Sa hinali nagpakita ang isa ka guban sang mga anghel kag
nagkanta sila sini nga mga pagdayaw sa Dios:

Leader: "Himaya sa Dios sa kahitaasan! Kag paghidait sa duta, sa mga
tawo nga iya nahamut-an'"