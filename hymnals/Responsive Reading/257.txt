KASUGTANAN SANG SIMBAHAN

Leader: Subong nga nagatuo nga ginatuytuyan kita sang Espiritu sang Dios sa pagbaton kay Ginoong Hesu-Kristo subong nga atonnManluluwas, kag nga sa sini nga pagtuo ginbawtisohan sa ngalan sang Amay, kag sang Anak, kag sang Balaan nga Espiritu, kita karon sa atubangan sang Dios mga manugtunda kag sa pagpamalandong kag kalipay, nagakasugot sa isa kag isa subong nga isa ka lawas ni Kristo.

Gani kita sa pagbulig sang Balaan nga Espiritu nagpanaad sanpagbuylog sa gugma nga Kristohanon;

People: Sa pagtinguha sa pagpauswag sini nga Iglesia sa kaalam, pagkabalaan kag kalipay;

Leader: Sa pagpatubo sang iya kauswagan kag pagka-espirituhanon; sa pagsakdag sang mga panimbahon, tulumanon, pagtulon-an kag pagtuloohan;

People: Sa pag-amot sing malipayon kag mapinadayunon sa pagsakdas sang palangabudlayan; kagastohanan sang Iglesia, bulig sa makalu-looy kag sa pagpauswag sang maayong balita sa tanan nga katawuhan.

Leader: Magatinguha man kita sa pagpadayon sang panimbahon, panimalay; sa pagtudlo sa aton kabataan sang pagtuloohan sa pagpangita sang kaluwasan sang aton kaingod kag mga abyan;

People: Sa paglakat sing mainandamon sa kalibutan, sa pagkamatarong sa aton pagsinalayo, matutom sa aton mga hilikuton, kag huwaran sa aton panimuot.

Leader: Sa pagsikway sang malain nga halambalanon, paglibak kag
tama nga kaakig;

People: Sa pagsikway kag pagdumili sa pag-inom kag pagbaligya sang makahulubog nga ilimnon, kag sa aton paninguha sa pagpa-uswag sang ginharian sang aton Manluluwas.

Leader: Magatinguha pa gid kita sa pagbantay sa isa kag isa sa gugma sang paghiliutod sa pagdumdom sa isa kag isa sa pangamuyo; sa pagbulig sa tagsatagsa sa balatian kag kasakit.

People: Sa pagpatubo sang Kristohanon nga kaawa, balatyagon kag malulo nga pululungon; inanay sa pagpangakig, apang handa sa pagpasag-uli kag madinumdumon sang palatukoran sang aton Manluluwas.

Leader: Nagasaad pa kita, nga kon magtaliwan kita sini nga duog magapakig-impon kita gilayon sa iban nga simbahan sa diin aton matuman ang espiritu sini nga kasugtanan kag pagtulon-an sang pulong sang Dios.