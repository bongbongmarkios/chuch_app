Ang Pagkabig sang Kristohanon sang mga Kabudlayan
Rom. 8:18,26,28-30; II Cor. 1:3-4, 4:17-18

Leader: Ang mga pag-antos naton sa sini nga panahon ginakabig ko
nga indi makatupong sa himaya nga ipahayag sa aton.

People: Kita mga maluya ginabuligan sang Espiritu, kay indi kita
makahibalo kon paano magpangamuyo.

Leader: Kundi ang Espiritu amo ang nagapakiluoy sa Dios para sa aton
sa mga pag-ugayong nga indi masaysay sa mga tinaga.

People: Kay nakahibalo kita nga ang tanan nga mga butang ginahimo sang Dios para sa kaayuhan sang mga nagahigugma sa iya, kag sa mga gintawag niya suno sa iya tinutuyo.

Leader: Kay ang mga ginpili na sang Dios, iya man ginpain, agod manginkaangay sila sang iya Anak, agod nga ang Anak mangin-panganay sang madamo nga mga kautoran.

People: Gani, gintawag sang Dios ang iya man ginpain; kag ang iya mga gintawag, iya man sila ginpakamatarong; kag ang iya ginpa-kamatarong, iya man ginpaambit sang iya himaya.

Leader: Magpasalamat kita sa Dios kag Amay sang aton Ginoong Hesu-Kristo, ang maluloy-on nga Amay, ang Dios nga ginahalinan sang tanan nga bulig.

People: Ginabuligan niya kita sa tanan naton nga mga kalisdanan, agod nga paagi sa bulig nga aton nabaton sa Dios, makabulig man kita sa iban sa tanan nila nga mga kalisdanan.

Leader: Kag ining diutay kag umalagi nga kabudlayan nga ginaantos namon maghatag sa akon sing tama kadaku kag mapinadayunon nga himaya, nga mas labi pa sa kabudlayan.

People: Kay ginabug-os namon ang amon pagtamod, indi sa mga butang nga makita, kundi sa mga butang nga indi makita.

Leader: Kay ang makita umalagi lang.

People: Pero ang indi makita wala sing katapusan.