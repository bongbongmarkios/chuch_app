Ang Pulong sang Dios
Salmo 119:12,11,14-16, 73, 105, 11 II Tim. 3:16-17

Leader: Ginadayaw ko ikaw, O Ginoo; tudloi ako sang imo pagsulondan!

People: Ginatipigan ko ang imo kasugoan sa akon tagipusoon, agod
indi ako makasala batok sa imo.

Leader: Nagakalipay ako sa pagsunod sang imo mga sugo, labi sang sa
pag-angkon sang madamo nga mga manggad.

People: Nagapamalandong ako sang imo mga sugo, ginausisa ko ang
imo mga pagtudlo.

Leader: Nagakalipay ako sa imo mga kasugoan, indi ko pagkalimtan
ang imo mga sugo.

People: Gintuga mo ako, kag gintipigan nga indi maano; hatagi ako sing paghangop, agod nga makatuon ako sang imo mga kasugoan.

Leader: Ang imo pulong isa ka suga nga nagatuytoy sa akon mga tiil, kag kapawa sa akon alagyan.

People: Ang imo mga sugo amo ang akon mga pagkabutang nga wala sing katubtoban; sila amo ang kalipay sang akon tagipusoon.

Leader: Kay ang bug-os nga Kasulatan ginbugna sang Dios kag mapus-lanon sa pagtudlo sang kamatuoran, sa pagsabdong sang sala, sa pagtadlong sang mga sayop kag sa pagtudlo sang matarong nga pagkabuhi.