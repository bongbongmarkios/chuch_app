BAG-O NGA TUIG

Leader: Si Hesus nagsiling sa iya, "Higugmaa ang Ginoo nga imo Dios sa bug-os mo nga tagipusoon, sa bug-os mo nga kalag, kag sa bug-os mo nga panghunahona."

People: Kag ang ikaduha kaangay man sini; higugmaa ang imo isig-katawo subong sang imo kaugalingon.

Leader: Kag karon, Ginoo, ano bala ang paghulaton ko? Ang akon paglaom yara sa imo. Luwasa ako sa tanan ko nga mga paglalis.

People: Ang tawo nga nagarado kag nagabulodbalikid wala sing
pulos sa Ginharian sang Dios.

Leader: Ang mga Apostoles nagsiling sa Ginoo: "Dugangi ang amon
pagtuo.

People: Magpakabakod ka kag magpakalig-on ka;

Leader: Lamang magpakabakod ka kag magpakalig-on gid sa pag-andam sa paghimo suno sa bug-os nga kasugoan; dili ka magbulag sa iya bisan pa tuo, bisan pa wala, agod nga magahimo ka sing maalam gid sa bisan diin ka magkadto.

People: Ining tulon-an sang kasugoan iya gid mahamulag sa imo baba.
Kag sa adlaw kag gab-I magpamalandong ka sa iya agod nga mag-andam ka sa paghimo suno sa tanan nga nasulat sa iya.

Leader: Wala bala ako magsugo sa imo nga magpakabakod ka kag magpakalig-on ka? dili ka magkahadlok kag indi magmatalaw, kay ang ginoo mangin-kaupod mo bisan nga diin ka magkadto.

People: Indi nga nabaton ko na, ukon nga nahimpit na; kundi nga ginahingabot ko kon madakop ko yadto nga bangod sa iya, nadakop man ako ni Kristo Hesus.

Leader: Matuod gid, mga kautoran, wala ako nagahunahona nga nalambot ko na ini, kundi ang akon ginahimo amo ang paglimot sang tinalikdan kag ang paghimulat sa paglambot sang ginaatubang ko.

People: Gani nagadalagan ako sing tadlong padulong sa lalambuton agod madaog ko ang premyo, nga amo ang pagtawag sang Dios paagi kay Kristo Hesus sa kabuhi sa langit.