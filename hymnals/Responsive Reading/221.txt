Ang Daku nga Sugo
Mat. 28:16-20; Luc. 24:46-48
Bin. 1:8; II Cor. 5:20

Leader: Ang onse ka mga gintuton-an nagkadto sa isa ka bakulod sa
Galilea, sa diin si Hesus nagsiling nga magkadto sila.

People: Sang makita nila Sia, nagsimba sila sa Iya, bisan pa ang iban
sa ila nagpangduhadoha.

Leader: Nagpalapit si Hesus sa ila kag nagsiling, "Ang bug-os nga
awtoridad sa langit kag sa duta ginhatag sa akon."

People: "Gani, kadtoi ninyo ang tanan nga mga tawo sa bug-os nga kalibutan kag himoa sila nga mga gintunton-an ko. Bautisohi ninyo sila sa ngalan sang Amay kag sang Anak kag sang Espiritu Santo."

Leader: "Kag tudloi ninyo sa pagtuman sang tanan nga ginsugo ko sa inyo. Kag dumdoma gid ninyo ini! Magaupod ako sa inyo sa gihapon tubtob sa katapusan sang panahon."

People: Nagsiling si Hesus sa ila, "amo ini ang nasulat, ang Kristo dapat mag-antos kag pagabanhawon sa ikatlo nga adlaw. Kag sa Iya ngalan ang mensahe nahanungod sang paghinulsol kag kapa-tawaran sang sala dapat iwali sa tanan nga kapungsoran."

Leader: "Kamo ang mga saksi sini nga mga butang."

People: Sa pag-abot sang Espiritu Santo sa inyo, magabaton kamo sing gahom kag mangin saksi ko kamo sa Jerusalem, sa bug-os nga Judea kag Samaria, kag sa bug-os nga kalibutan.

Leader: Gani, yari kami karon nagahambal para kay Kristo. Kag subong nga ang Dios gid nagapakiluoy sa inyo paagi sa amon sa ngalan ni Kristo, nagapakiluoy man kami sa inyo nga pahanugutan ninyo ang Dios sang paghimo sa inyo nga mga abyan Niya bisan nga sang una mga kaaway Niya kamo!