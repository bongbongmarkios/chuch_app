Ang Panihapon sang Ginoo
I Cor. 11:23-29; I tim. 1:17

Leader: Kay ginbaton ko halin sa Ginoo ang pagtulon-an nga ginapa-alinton ko man sa inyo: nga si Ginoong Hesus, sang gab-i nga gintugyan sia, nagkuha sing tinapay.

People: Nagpasalamat sa Dios, nagpamihakmihak sini kag nagsiling.

Leader: Ini amo ang akon lawas para sa inyo. Himoa ninyo ini sa akon handumanan.

People: Sa amo man nga bagay ginkuha niya ang kupa sang tapos na ang
panihapon kag nagsiling,

Leader: Ini nga kupa amo ang bag-o nga kasugtanan nga ginsilyuhan sang akon dugo. Sa inyo pag-inom sini, himoa ninyo ini sa akon handumanan.

People: Kay sa tagsa ninyo ka pagkaon sini nga tinapay kag pag-inom sini nga kupa, ginabantala ninyo ang kamatayon sang Ginoo tubtob nga magkari sia.

Leader: Gani, ang bisan sin-o nga magkaon sang tinapay sang Ginoo kag mag-inom sa iya kupa nga ini takos, nagpakasala batok sa lawas kag dugo sang Ginoo.

People: Gani, ang tagsatagsa mag-usisa anay sang iya kaugalingon kag ugaling magkaon sia sang tinapay kag mag-inom sa kupa.

Leader: Kay kon wala niya ginakilala ang lawas sang Ginoo sa iya pagkaon sang tinapay kag pag-inom sa kupa, nagdala sia sang paghukom sa iya kaugalingon sa iya pagkaon kag pag-inom.

People: Sa Hari nga wala sing katapusan, di-mamalatyon kag di makita, ang isa lamang ka Dios, sa iya ang kadungganan kag himaya sa wala sing katubtuban! Kabay pa.