SA BALAAN NGA PANIHAPON

-1-
Pamati kal Nagatindog ako sa puwertahan kag nagapanuktok
Kon may makabati sang akon tingog kag mag-abri sang puwertahan magasulod ako sa iya balay, kag magakaon upod sa iya, kag sia magakaon upod sa akon.

-2-
Kari kamo sa akon, tanan kamo nga ginabudlayan kag ginabug atan, kag papahuwayon ko kamo. Itakod ang akon gota sa inyo kag magtuon kamo sa akon, kay ako malulo kag mapainubuson sing tagipusoon, kag makapahuway kamo. Ang akon gota mahapos kag ang akon karga mamag-an.

-3-
Pagdayawon ko Ikaw, O Ginoo, sa bug-os ko nga tagipusoon,
ibantala ko ang makatilingala mo nga binuhatan.

-4-
Nagkasadya ako sang pagsiling nila sa akon, "Dali makadto
kita sa balay sang Ginoo !"

-5-
O Ginoo, sin-o bala ang makapuyo sa imo templo? Sin-o bala ang makapabilin sa Sion, ang bukid nga balaan? Ang tawo nga nagatuman sa Dios sa tanan nga bagay, kag nagahimo sa gihapon sing matarong, nga nagahambal sing matuod kag tinagipusoon, kag wala nagbutangbotang sa iban.

-6-
O Ginoo, daw ano ang akon paghigugma sa Imo! Ikaw ang akon mangangapin. Ang Ginoo amo ang akon Manluluwas; Sia ang akon malig-on nga pamakod.
Bulahan ang tawo nga ang iya mga sala ginpatawad, nga ang iya
mga paglapas ginpanas.