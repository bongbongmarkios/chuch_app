PANGAGDA SA PAGSIMBA

-1-
Ang Ginoo mangin sa inyo.
Kag upod ang Iya Espiritu.
Pagdayawon ang Ginoo.
Ang ngalan sang Ginoo pagdayawon.

-2-
Hilinugyaw kamo sing masinadyahon gid sa Dios, bug-os nga duta. Alagda ninyo ang Ginoo nga may kasadya; sulod kamo sa atubangan sang Iya nawong nga may sininggit sa kalipay. Kilalaha ninyo nga ang Ginoo amo ang Dios. Sia nagbuhat sa aton kag kita indi aton nga kaugalingon. Mga katawuhan kita Niya kag mga obeha sang Iya halalban.

-3-
Sa diin may duha ukon tatlo nga nagtipon sa akon ngalan, siling
sang Ginoo, yara ako sa tunga nila.
Kari kamo, pagdayawon naton ang Dios; ambahon naton ang dalangpan sang aton nga kaluwasan. Mag-alagad kita sa Dios sa kalipay; magsulod kita sa Iya atubangan sa pagtahod sa mga kalantahon.

-4-
Dayawon namon, ikaw O Dios, sa bug-os nga tagipusoon.
Ipahayag namon ang tanan Mo nga katingalahan. Magkalipay kag maghimaya kami sa Imo. Dayawon namon ang Imo nga ngalan, Ikaw labing mataas!

-5-
Ang Dios Espiritu kag ang mga nagasimba sa Iya dapat
magsimba sa Iya sa Espiritu kag kamatuoran.
Ang mga halad sang Dios among Espiritu nga mahinulsulon.
Ikaw wala nagatamay sang tagipusoon nga buong kag masinulob-on, O Dios.

-6-
Kari kamo maghilinugyaw kita sing masinadyahon gid sa Ginoo.
Kantahon naton nga may kalipay ang Batong Bantiling sang aton kaluwasan. Madangat kita sa atubangan sang Iya nawong nga may pagpasalamat. Maghulugyaw kita nga may kalantahon.

-7-
Usisaon naton ang mga dalanon kag tungkaron naton sila kag magbalik kita sa Ginoo. Bayawon naton ang aton mga tagipusoon kag mga kamot sa Dios sa mga langit.
Ini amo ang adlaw nga ginhimo sang Dios; magkalipay kag
magkasadya kita sa Iya.
