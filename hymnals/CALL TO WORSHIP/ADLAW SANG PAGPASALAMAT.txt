ADLAW SANG PAGPASALAMAT

Dayawa ang Ginoo! Magpasalamat kamo sa Ginoo, kay maayo
Sia, ang Iya paghigugma wala sing katapusan.

Magkanta nga may kalipay sa Ginoo, O bug-os nga kalibutan! Magsimba sa Ginoo sing masinadyahon; magpalapit sa Iya atubangan nga may malipayon nga mga ambahanon!

Alagda ninyo ang Ginoo nga may kasadya.
Sulod kamo sa atubangan sang Iya nawong nga may sininggit sa
kalipay.

Sulod kamo sa Iya mga gawang nga may mga pagpasalamat.
Dayawa ninyo Sia, pakamaayuha ninyo ang Iya ngalan.
Kay ang Ginoo maayo; ang Iya kaluoy nagapadayon sa gihapon,
kag ang Iya katutom sa kaliwatan kag sa kaliwatan.

Kari kamo, maghugyaw kita sing masadya gid sa Ginoo!
Kantahon naton nga may kalipay ang batong bantiling sang
aton kaluwasan.
Magdangat kita sa atubangan sang iya nawong nga may pagpasalamat, maghugyaw kita nga may kalantahon.
Kay ang Ginoo among daku nga Dios, kag daku nga hari sa
ibabaw sang tanan nga mga Dios.

Magadayaw sa Imo ang mga banwa, O Dios.
Magadayaw sa Imo ang tanan nga mga banwa.
Ang duta naghatag sang Iya bunga;
Ang Dios, ang amon Dios magapakamaayo sa amon.
Ang Dios magapakamaayo sa amon, kag magakahadlok sa Iya
ang tanan nga mga ukbong sang duta.

Kag nagsiling si Hesus, sa pagkamatuod nagasiling ako sa inyo, kon indi kamo magliso kag manginsubong sang kabataan indi kamo makasulod sa ginharian sang mga langit.

Tudloi kami sa pag-isip sang mga adlaw, sa bagay nga makahupot
kami sing tagipusoon nga mangin alamon.

Busga kami sa aga sang Imo kaluoy, agod nga mag-ambahan kag
magkalipay kami sa tanan namon nga mga adlaw.
Imo himaya sa ibabaw sang Imo mga anak.

Kag ang kaagahon sang Ginoo nga amon Dios mangin sa ibabaw namon kag lig-una ang mga binuhatan sang amon mga kamot, huo lig-una ang mga binuhatan sang amon mga kamot.